POSTANOWIENIA LICENCYJNE DOTYCZĄCE OPROGRAMOWANIA MICROSOFT
BIBLIOTEKA MICROSOFT.NET
Niniejsze postanowienia licencyjne stanowią umowę między Licencjobiorcą a Microsoft Corporation (albo, 
w zależności od miejsca zamieszkania Licencjobiorcy, jednym z podmiotów stowarzyszonych Microsoft 
Corporation). Postanowienia te dotyczą oprogramowania określonego powyżej. Niniejsze postanowienia 
mają również zastosowanie do wszelkich usług i aktualizacji Microsoft dla niniejszego oprogramowania, z 
wyjątkiem tych, którym towarzyszą inne postanowienia.
LICENCJOBIORCA PRZESTRZEGAJĄCY NINIEJSZYCH POSTANOWIEŃ LICENCYJNYCH 
UZYSKUJE OPISANE PONIŻEJ PRAWA.
1.	PRAWA DO INSTALACJI I UŻYWANIA.
Licencjobiorca może zainstalować dowolną liczbę kopii oprogramowania i używać ich w celu tworzenia 
i testowania swoich aplikacji.  
2.	SKŁADNIKI POCHODZĄCE OD INNYCH FIRM. Oprogramowanie może zawierać składniki 
pochodzące od osób trzecich, objęte odrębnymi informacjami prawnymi lub podlegające innym umowom, 
zgodnie z ewentualnym opisem w plikach ThirdPartyNotices dołączonych do oprogramowania.
3.	DODATKOWE WYMAGANIA LICENCYJNE LUB PRAWA DO UŻYWANIA.
a.	KOD DYSTRYBUCYJNY. Oprogramowanie składa się z Kodu Dystrybucyjnego. „Kod 
Dystrybucyjny” to kod, który Licencjobiorca może rozpowszechniać w swoich aplikacjach, o ile 
będzie przestrzegać poniższych postanowień.
i.	Prawa do używania i rozpowszechniania.
•	Licencjobiorca może kopiować i rozpowszechniać oprogramowanie w postaci kodu 
wynikowego;
•	Rozpowszechnianie przez osoby trzecie. Licencjobiorca może zezwolić dystrybutorom 
swoich aplikacji na kopiowanie i rozpowszechnianie Kodu Dystrybucyjnego jako części 
tych aplikacji.
ii.	Wymagania dotyczące rozpowszechniania. W przypadku każdego 
rozpowszechnianego przez siebie Kodu dystrybucyjnego Licencjobiorca musi
•	używać Kodu Dystrybucyjnego w swoich aplikacjach, a nie w ramach autonomicznej 
dystrybucji;
•	wymagać od dystrybutorów oraz zewnętrznych użytkowników końcowych akceptacji 
postanowień chroniących Kod Dystrybucyjny w stopniu co najmniej równym ochronie 
zapewnionej na mocy niniejszej umowy; oraz
•	przejąć od Microsoft odpowiedzialność cywilną oraz dokonać na rzecz Microsoft 
rekompensaty z tytułu wszelkich roszczeń, w tym kosztów obsługi prawnej, związanych z 
rozpowszechnianiem lub używaniem aplikacji Licencjobiorcy, z wyjątkiem zakresu, w 
którym podstawę roszczeń stanowi wyłącznie niezmodyfikowany Kod Dystrybucyjny.
iii.	Ograniczenia dotyczące rozpowszechniania. Licencjobiorca nie może
•	używać znaków towarowych Microsoft w nazwach swoich aplikacji lub w sposób 
sugerujący, że aplikacje Licencjobiorcy zostały wyprodukowane przez Microsoft lub są 
przez Microsoft promowane; lub
•	modyfikować ani rozpowszechniać kodu źródłowego żadnego Kodu Dystrybucyjnego w 
taki sposób, aby jakakolwiek jego część podlegała Licencji Wyłączającej. „Licencja 
Wyłączająca” to licencja, w której warunkiem używania, modyfikacji lub 
rozpowszechniania kodu jest, aby (i) kod taki był jawny lub rozpowszechniany w postaci 
kodu źródłowego; lub (ii) inne osoby były uprawnione do modyfikowania takiego kodu.
4.	DANE.
a.	Zbieranie danych. Oprogramowanie może gromadzić informacje o Licencjobiorcy i sposobie, w 
jaki używa on oprogramowania, a także przesyłać takie informacje do Microsoft. Microsoft może 
wykorzystywać te informacje w celu świadczenia usług oraz w celu ulepszenia produktów i usług 
Microsoft.  Licencjobiorca może zrezygnować z wielu scenariuszy (ale nie wszystkich), jak opisano 
w dokumentacji oprogramowania.  Istnieją również pewne funkcje oprogramowania, które mogą 
umożliwiać Licencjobiorcy i Microsoft zbieranie danych od użytkowników aplikacji Licencjobiorcy. 
Jeśli Licencjobiorca używa tych funkcji, musi przestrzegać przepisów prawa właściwego, w tym 
stosownie powiadamiać użytkowników aplikacji Licencjobiorcy o tych działaniach, a także 
udostępnić im kopię przyjętego przez Microsoft oświadczenia o ochronie prywatności. 
Oświadczenie to można znaleźć pod adresem https://go.microsoft.com/fwlink/?LinkID=824704. 
Więcej informacji na temat zbierania i używania danych można znaleźć w dokumentacji 
oprogramowania i oświadczeniu Microsoft o ochronie prywatności. Używanie przez Licencjobiorcę 
oprogramowania oznacza zgodę Licencjobiorcy na takie działania.
b.	Przetwarzanie danych osobowych. W zakresie, w jakim Microsoft jest podmiotem 
przetwarzającym lub podwykonawcą przetwarzania danych osobowych w związku z 
oprogramowaniem, Microsoft z dniem 25 maja 2018 r. podejmuje wobec wszystkich klientów 
zobowiązania wynikające z przepisów ogólnego rozporządzenia o ochronie danych przyjętego 
przez UE, określone w Postanowieniach dotyczących Usług Online, które można znaleźć pod 
adresem https://docs.microsoft.com/en-us/legal/gdpr.
5.	ZAKRES LICENCJI. Oprogramowanie jest licencjonowane, a nie sprzedawane. Na mocy niniejszej 
umowy Licencjobiorca uzyskuje tylko niektóre prawa do używania oprogramowania. Microsoft 
zastrzega sobie wszystkie pozostałe prawa. Licencjobiorca może korzystać z oprogramowania tylko 
w sposób wyraźnie dozwolony w niniejszej umowie. Nie dotyczy to sytuacji, w których pomimo 
niniejszego ograniczenia na mocy prawa właściwego przysługują mu dodatkowe uprawnienia. 
W takich przypadkach Licencjobiorca musi przestrzegać wszelkich ograniczeń technicznych 
oprogramowania zapewniających, że z oprogramowania będzie można korzystać wyłącznie 
w określony sposób. Licencjobiorca nie może
•		omijać żadnych ograniczeń technicznych oprogramowania;
•	odtwarzać, dekompilować ani deasemblować oprogramowania, ani w inny sposób podejmować 
prób pozyskania kodu źródłowego z oprogramowania, chyba że w przypadku i tylko w takim 
zakresie, w jakim jest to wymagane na mocy określonych przez osoby trzecie postanowień 
licencyjnych mających zastosowanie do używania określonych składników podlegających licencji 
open source, które mogą być dołączone do oprogramowania;
•	usuwać, minimalizować, blokować ani modyfikować żadnych umieszczonych w oprogramowaniu 
powiadomień Microsoft ani dostawców Microsoft; 
•	używać oprogramowania w sposób niezgodny z prawem lub
•	udostępniać, publikować ani wynajmować oprogramowania, dostarczać go w postaci 
samodzielnego rozwiązania w celu używania go przez inne osoby ani przenosić tego 
oprogramowania lub niniejszej umowy na osobę trzecią.
6.	OGRANICZENIA EKSPORTOWE. Licencjobiorca musi przestrzegać wszelkich krajowych 
i międzynarodowych przepisów eksportowych mających zastosowanie do oprogramowania, które 
obejmują ograniczenia w zakresie końcowego użytkownika, końcowego przeznaczenia i kraju 
przeznaczenia. Więcej informacji na temat ograniczeń eksportowych można znaleźć pod adresem 
www.microsoft.com/exporting.  
7.	USŁUGI POMOCY TECHNICZNEJ. Niniejsze oprogramowanie jest udostępniane Licencjobiorcy w 
stanie „takim, w jakim jest”, w związku z czym Microsoft może nie świadczyć związanych z tym 
oprogramowaniem usług pomocy technicznej.
8.	CAŁOŚĆ UMOWY. Niniejsza umowa wraz ze wszystkimi postanowieniami dotyczącymi uzupełnień, 
aktualizacji, usług internetowych i usług pomocy technicznej, z których korzysta Licencjobiorca, 
stanowią całość umowy dotyczącej oprogramowania i usług pomocy technicznej.
9.	PRAWO WŁAŚCIWE.  Jeśli Licencjobiorca nabył oprogramowanie w Stanach Zjednoczonych, 
prawem właściwym dla wykładni postanowień niniejszej umowy i rozpatrywania roszczeń z tytułu ich 
naruszenia jest prawo stanu Waszyngton, a do wszelkich innych roszczeń mają zastosowanie prawa 
stanu, w którym mieszka Licencjobiorca. Jeśli Licencjobiorca nabył oprogramowanie w innym kraju, 
prawem właściwym dla wykładni niniejszej umowy jest prawo obowiązujące w tym kraju.
10.	PRAWA KONSUMENTA — RÓŻNICE REGIONALNE. W niniejszej umowie zostały przedstawione 
niektóre z praw przysługujących stronom. Licencjobiorcy mogą przysługiwać inne prawa, w tym 
prawa konsumenta, na mocy przepisów prawa obowiązujących w stanie lub kraju Licencjobiorcy. 
Niezależnie od charakteru relacji Licencjobiorcy z Microsoft, Licencjobiorcy mogą też przysługiwać 
określone uprawnienia względem strony, od której nabył oprogramowanie. Niniejsza umowa nie 
zmienia wzmiankowanych innych praw, jeśli prawa przysługujące Licencjobiorcy na mocy 
ustawodawstwa stanowego lub krajowego nie zezwalają na takie zmiany. Na przykład jeśli 
Licencjobiorca nabył oprogramowanie w jednym z poniższych regionów lub w przypadku, gdy 
zastosowanie ma obowiązkowe prawo krajowe, wówczas Licencjobiorca podlega poniższym 
postanowieniom:
a)	Australia. Australijska ustawa o ochronie konsumentów (Australian Consumer Law) przyznaje 
Licencjobiorcy określone gwarancje i żadne z zawartych w niniejszej umowie postanowień nie ma 
na celu ograniczenia tych uprawnień.
b)	Kanada. Jeśli Licencjobiorca nabył oprogramowanie w Kanadzie i nie chce już otrzymywać 
aktualizacji, może wyłączyć funkcję automatycznej aktualizacji, odłączyć swoje urządzenie od 
Internetu (w takim jednak przypadku po ponownym podłączeniu urządzenia do Internetu 
oprogramowanie wznowi wyszukiwanie i instalowanie aktualizacji) albo odinstalować 
oprogramowanie. Ewentualna dokumentacja produktu może także zawierać informacje na temat 
sposobu wyłączania funkcji aktualizacji w danym urządzeniu Licencjobiorcy lub 
w oprogramowaniu.
c)	Niemcy i Austria.
(i)	Gwarancja. Oprogramowanie będzie działać zasadniczo zgodnie z opisem znajdującym 
się w materiałach Microsoft towarzyszących temu oprogramowaniu. Microsoft nie udziela jednak 
żadnych innych umownych gwarancji dotyczących tego oprogramowania.
(ii)	Ograniczenie odpowiedzialności. W przypadku umyślnego działania, rażącego 
niedbalstwa, roszczeń opartych na ustawie o odpowiedzialności za produkt (Product Liability Act) 
oraz w przypadku śmierci lub uszczerbku na zdrowiu Microsoft ponosi odpowiedzialność zgodnie z 
przepisami bezwzględnie obowiązującymi.
Z zastrzeżeniem postanowień zawartych w powyższym podpunkcie (ii) Microsoft ponosi 
odpowiedzialność jedynie z tytułu nieznacznego zaniedbania w przypadku niewywiązania się ze 
swoich istotnych zobowiązań umownych, których naruszenie mogłoby stanowić zagrożenie dla 
realizacji celu niniejszej umowy, a co do wypełnienia których strona może mieć bezwzględne 
zaufanie (tzw. podstawowe zobowiązania umowne). Microsoft nie ponosi żadnej odpowiedzialności z 
tytułu pozostałych przypadków nieznacznego niedbalstwa.
11.	ODRZUCENIE ODPOWIEDZIALNOŚCI Z TYTUŁU RĘKOJMI I GWARANCJI. LICENCJI 
UDZIELA SIĘ NA OPROGRAMOWANIE W STANIE „TAKIM, W JAKIM ONO JEST”. 
LICENCJOBIORCA PONOSI RYZYKO ZWIĄZANE Z UŻYWANIEM OPROGRAMOWANIA. 
MICROSOFT NIE UDZIELA ŻADNYCH WYRAŹNYCH RĘKOJMI, GWARANCJI ANI 
ZAPEWNIEŃ DOTYCZĄCYCH OPROGRAMOWANIA. W ZAKRESIE DOZWOLONYM PRZEZ 
PRAWO MIEJSCOWE LICENCJOBIORCY MICROSOFT NINIEJSZYM WYŁĄCZA SWOJĄ 
ODPOWIEDZIALNOŚĆ Z TYTUŁU DOROZUMIANEJ GWARANCJI Z TYTUŁU WARTOŚCI 
HANDLOWEJ, PRZYDATNOŚCI DO OKREŚLONEGO CELU ORAZ BRAKU NARUSZEŃ PRAW 
OSÓB TRZECICH.
12.	OGRANICZENIE I WYŁĄCZENIE UPRAWNIEŃ I ODSZKODOWAŃ. MICROSOFT I 
DOSTAWCY MICROSOFT PONOSZĄ ODPOWIEDZIALNOŚĆ WYŁĄCZNIE ZA SZKODY 
BEZPOŚREDNIE DO KWOTY 5,00 USD. LICENCJOBIORCA NIE MOŻE DOCHODZIĆ 
ROSZCZEŃ Z TYTUŁU ŻADNYCH INNYCH SZKÓD I ODSZKODOWAŃ, W TYM 
ODSZKODOWAŃ SPECJALNYCH ORAZ SZKÓD WYNIKAJĄCYCH Z UTRATY ZYSKÓW, 
SZKÓD WTÓRNYCH, SZCZEGÓLNYCH, POŚREDNICH ANI UBOCZNYCH.
Ograniczenie to ma zastosowanie w przypadku (a) wszelkich kwestii dotyczących oprogramowania, 
usług, treści (w tym kodu) udostępnianych na stronach internetowych osób trzecich lub aplikacji osób 
trzecich, a także w przypadku (b) roszczeń z tytułu naruszenia umowy, rękojmi, gwarancji lub 
zapewnień lub z tytułu odpowiedzialności obiektywnej, niedbalstwa lub czynu niedozwolonego, 
w zakresie dozwolonym przez prawo właściwe.
Ograniczenie to ma zastosowanie także w przypadku, gdy spółka Microsoft wiedziała lub powinna 
była wiedzieć o możliwości powstania takich szkód. Powyższe ograniczenie i wyłączenie mogą nie 
dotyczyć Licencjobiorcy w przypadku, gdy na mocy prawa krajowego lub stanowego nie jest 
dozwolone wyłączenie ani ograniczenie odpowiedzialności za szkody uboczne, wtórne itp.

